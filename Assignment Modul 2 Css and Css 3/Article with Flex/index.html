<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="style.css">
</head>
<body>
    <div class="container">
        <div class="first">
            <h2 style="color:black;">એક રાજાએ બોલી શકે તેવું પક્ષી પકડ્યું, પક્ષીએ રાજાને જ્ઞાનની 4 વાતો જણાવી, પરંતુ રાજા તે વાતોને જીવનમાં ઉતારી શક્યો નહીં</h2>
            <p> <strong> પ્રાચીન સમયમાં એક રાજાનો દાક્ષનો બગીચો હતો. તેમાં દ્રાક્ષના અનેક છોડ હતાં. બગીચાની દેખરેખ કરનાર માળી રોજ દાક્ષ તોડીને રાજા માટે લાવતો હતો. એક દિવસ બગીચામાં એક પક્ષી આવ્યું, તેણે દ્રાક્ષ ખાવાનું શરૂ કરી દીધું.

                પક્ષી મીઠી દ્રાક્ષ ખાઇ લેતું અને ખાટ્ટી દ્રાક્ષ નીચે પાડી દેતું હતું. માળીએ પહેલાં દિવસે તો ધ્યાન આપ્યું નહીં. બીજા દિવસે ફરી તે પક્ષી ત્યાં આવ્યું અને તેણે દ્રાક્ષ ખાવાનું શરૂ કરી દીધું. તે પછી તે પક્ષી રોજ આવવા લાગ્યું. હવે તે માળી પરેશાન થઇ ગયો હતો.
                
                માળીએ પક્ષીને ભગાડવાની ખૂબ જ કોશિશ કરી, પરંતુ તેને સફળતા મળી નહીં. છેલ્લે હારીને માળી રાજા પાસે પહોંચ્યો અને રાજાને સંપૂર્ણ વાત જણાવી દીધી.
                
                રાજાએ માળીને કહ્યું કે તેઓ જાતે જ તે પક્ષીને પકડશે. બીજા દિવસે રાજા દ્રાક્ષના છોડ પાછળ સંતાઇ ગયાં. રોજની જેમ પક્ષી જેવું ત્યાં આવ્યું રાજાએ તેને પકડી લીધું. પક્ષીએ રાજાના હાથમાંથી મુક્ત થવાની ખૂબ જ કોશિશ કરી પરંતુ તેને સફળતા મળી નહીં.
                
                પક્ષીએ રાજાને કહ્યું કે જો તમે મને છોડી દેશો તો હું તમને જ્ઞાનની ચાર વાતો જણાવીશ.
                
                બોલતું પક્ષી જોઇને રાજા આશ્ચર્ય પામ્યાં. તેમણે કહ્યું કે પહેલાં ચાર વાતો જણાવો, તે પછી હું વિચારીશ. પક્ષીએ પહેલી વાત જણાવી કે હાથમાં આવેલાં દુશ્મનને ક્યારેય છોડવો જોઇએ નહીં. બીજી વાત, ક્યારેય કોઇ અશક્ય વાત ઉપર વિશ્વાસ કરો નહીં. ત્રીજી વાત, વિતેલી વાતો ઉપર પછતાવો કરવો નહીં. ત્રણ વાતો કહ્યા પછી પક્ષીએ રાજાને કહ્યું કે હું તમારા હાથમાં ફસાઇ ગયું છું. કૃપા કરીને તમારી પકડ થોડી ઢીલી કરી દો.
                
                રાજાએ જેવી પકડ ઢીલી કરી, પક્ષી તક મળતા જ ઉડીને ઝાડ ઉપર જઇને બેસી ગયું. આ જોઇને રાજા પોતે ઠગાઇ ગયા હોય તેવું અનુભવ કરવા લાગ્યાં. પક્ષીએ કહ્યું કે રાજન ચોથી વાત એ છે કે સારી વાતો સાંભળવાથી કોઇ લાભ મળતો નથી, સારી વાતોને જીવનમાં ઉતારવી પણ પડે છે. મેં તમને જે વાત જણાવી, તે તમે જીવનમાં ઉતારી જ નહીં. તમે મને એટલે દુશ્મનને છોડી દીધા, મારી અશક્ય વાતો ઉપર વિશ્વાસ કર્યો અને મને છોડીને પછતાઇ પણ રહ્યા છો.
                
                રાજાને પક્ષીની વાતની સમજાઇ ગઇ અને તેણે સંકલ્પ લીધો કે હવે તે આ વાતોને જીવનમાં ઉતારશે. </strong></p>

        </div>
        <div class="second">
            <h2 style="color: rgb(255, 123, 0);">ભવિષ્યની ચિંતા છોડીને આજ ઉપર ધ્યાન આપવું જોઇએ, આજે યોગ્ય કામ કરશો તો ભવિષ્ય સારું જ રહેશે</h2>
            <p> <strong> પ્રાચીન સમયમાં એક ઢોંગી જ્યોતિષી હતો. તે ગામના લોકો સામે મોટો જ્યોતિષી બનવાનો ઢોંગ કરતો હતો. રોજ રાતે તારાને જોતો અને લોકોને ભવિષ્ય જણાવતો હતો.

                જ્યોતિષી લોકોને કહેતો હતો કે મને તારાની ભાષા વાંચતા આવડે છે. તારા આપણું ભવિષ્ય જણાવે છે, એટલે હુ તેમને જોતો રહું છું. ગામના લોકો પણ તેની વાતો ઉપર વિશ્વાસ કરી લેતા હતાં.
                
                એક દિવસ રાતના સમયે તે તારાને જોઇને ક્યાંક જઇ રહ્યો હતો. તેનું સંપૂર્ણ ધ્યાન તારા ઉપર જ હતું. ત્યારે અચાનક તે પડી ગયો. ત્યાં કાદવ હતું. કાદવમાં લપસીને જ્યોતિષી એક મોટા ખાડા સુધી પહોંચી ગયો. હવે તે ખાડામાંથી બહાર આવવાની કોશિશ કરવા લાગ્યો, પરંતુ ખાડો થોડો ઊંડો હતો. કાદવના કારણે તે વ્યક્તિ બહાર આવી શક્યો નહીં.
                
                અનેક કોશિશ પછી પણ જ્યારે તે કાદવમાંથી બહાર આવી શક્યો નહીં ત્યારે તેણે ગામના લોકોને અવાજ કર્યો. તેનો અવાજ સાંભળીને ગામના લોકો તરત જ તે ખાડા પાસે પહોંચી ગયા અને તેને દોરડાની મદદથી બહાર કાઢ્યો.
                
                ગામના લોકો જ્યોતિષીની આદત જાણતાં હતા કે તે તારાને જોઇને જ ચાલી રહ્યો હશે, ત્યારે જ આ ખાડામાં પડ્યો છે. લોકોએ કહ્યું કે તમે અમને ભવિષ્ય અંગે જણાવો છો, પરંતુ તમે પોતે જ પોતાનું વર્તમાન જાણતાં નથી. તમને એ વાતની પણ જાણ નથી કે તમારા પગ નીચે શું છે. ભવિષ્યમાં શું થશે, તે વિચારવાનું છોડીને વર્તમાન ઉપર ધ્યાન આપો. ત્યારે જ જીવન સફળ થઇ શકશે.
                
                બોધપાઠ- જે લોકો ભવિષ્ય માટે વિચારતા રહે છે અને વર્તમાનમાં યોગ્ય કામ કરતા નથી, તેમને ક્યારેય સુખ મળી શકતું નથી. એટલે વર્તમાનમાં યોગ્ય કામ કરશો તો ભવિષ્ય જાતે જ સુધરી જશે.</strong></p>

        </div>
        <div class="therd"> 
            <div class="button">
                <button class="b">Smile</button>
                <button class="b">Laugh</button>
                <button class="b">Wink</button>
                <button class="b">Shrug</button>
                <div class="button2">
                    <button class="b2">Blush</button>
                </div>
            </div>
            <h2 style="color: black;">માત્ર બેઠા રહેવાથી સમસ્યાનો ઉકેલ મળી શકતો નથી, જ્યારે કોઇ વિઘ્ન આવે, ત્યારે તેનો ઉકેલ તરત જ લાવો</h2>
            <p> <strong> એક ગામમાં એક વ્યક્તિએ નવું ઘર લીધું હતું. ઘરની આસપાસનું વાતાવરણ ખૂબ જ સારું હતું, પરંતુ ત્યાં કૂતરાના રડવાનો અવાજ આવી રહ્યો હતો. વ્યક્તિએ વિચાર્યું કે થોડીવાર પછી બંધ થઇ જશે. જેથી તે પોતાનું કામ કરતો રહ્યો.

                થોડી-થોડી વારમાં તેનું ધ્યાન કૂતરાના રડવાના અવાજ ઉપર જઇ રહ્યું હતું. થોડીવારમાં રાત થઇ ગઇ ત્યારે તેણે વિચાર્યું કે સવારે જોવું પડશે, આ કૂતરું ક્યાંથી રડી રહ્યું છે. રાતે સરખી ઊંઘ આવી નહીં. સવારે તે જાગ્યો અને જ્યાંથી કૂતરાના રડવાનો અવાજ આવી રહ્યો હતો, તે દિશામાં આગળ ચાલવા લાગ્યો.
                
                તેના ઘરની બાજુના ઘરમાંથી જ અવાજ આવી રહ્યો હતો. તે વ્યક્તિ ઘની અંદર પહોંચ્યો ત્યારે ત્યાં એક વૃદ્ધ વ્યક્તિ બેઠો હતો અને તેની પાસે જ એક કૂતરું બેઠા-બેઠા રડી રહ્યું હતું.
                
                વ્યક્તિએ તે વૃદ્ધને કહ્યું કે બાબા તમારે ત્યાં આ કૂતરું કાલથી રડી રહ્યું છે, તેને શું તકલીફ છે?
                
                વૃદ્ધે જણાવ્યું કે હા, મને ખ્યાલ છે. આ કૂતરું એક ખીલી ઉપર બેઠું છે. ખીલીના કારણે તેને દુખાવો થઇ રહ્યો છે. એટલે જ તે રડી રહ્યું છે.
                
                વ્યક્તિએ કહ્યું કે આ ખૂબ જ અજીબ વાત છે. જ્યારે તેને ખીલીના કારણે દુખાવો થઇ રહ્યો છે તો તે ઊભું કેમ નથી થતું?
                
                વૃદ્ધ વ્યક્તિએ કહ્યું કે હજુ આ કૂતરા માટે દુખાવો અસહનીય બન્યો નથી. જ્યાં સુધી તે દુખાવો સહન કરી શકશે, ત્યાં સુધી તે બેઠું રહેશે. જ્યારે દુખાવો વધી જશે તે આપમેળે જ ઊભું થઇ જશે.
                
                બોધપાઠ- આ કિસ્સાથી તે બોધપાઠ મળે છે કે આપણાં જીવનમાં અનેકવાર ખીલીની જેમ સમસ્યાઓ આવે છે અને આપણે તે સમસ્યાઓ સાથે પોતાને ઢાળી લઇએ છીએ, પરંતુ તેનો ઉકેલ શોધવાની કોશિશ કરતા નથી. થોડા સમય પછી તે સમસ્યાઓ વધવા લાગે છે અને પછી તેનો ઉકેલ મેળવવો મુશ્કેલ થઇ જાય છે. માત્ર બેઠા રહેવાથી સમસ્યાનો ઉકેલ મળી શકતો નથી. જ્યારે પણ કોઇ વિઘ્ન આવે ત્યારે તરત જ આપણે તેનો ઉકેલ શોધી લેવો જોઇએ. ત્યારે જ જીવનમાં સુખ-શાંતિ જળવાયેલી રહે છે. </strong></p>
    </div>
</body>
</html>